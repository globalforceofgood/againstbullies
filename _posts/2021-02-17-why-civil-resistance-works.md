---
layout:     post
title:      "လူထုမနာခံမှု ဘာကြောင့် အောင်မြင်ကြသလဲ"
date:       2021-02-17 13:23:43 +0630
categories: သုတေသန
---
အကိုးအကား ။   ။ [Research Paper](https://www.belfercenter.org/sites/default/files/legacy/files/IS3301_pp007-044_Stephan_Chenoweth.pdf), [Ted Talk](https://www.youtube.com/watch?v=YJSehRlU34w)

## အနှစ်ချုပ် Info-Graph

<img src="/{{ site.baseurl }}/assets/infograph.png" height="1000">

## Data အရ တွေ့ရှိချက်များ

ကမ္ဘာတဝှမ်းမှာ ၁၉၀၀-၂၀၀၆ ခုနှစ်ကြားအတွင်း အာဏာရှင်စနစ်များကို အောင်မြင်စွာတွန်းလှန်နိုင်ခဲ့တဲ့ လှုပ်ရှားမှုများအနက်

> အကြမ်းမဖက်လှုပ်ရှားမှုများဟာ အကြမ်းဖက်လှုပ်ရှားမှု ထက် အောင်မြင်မှု ရာနှုန်း **၂-ဆ** ပိုပါတယ်

<img src="/{{ site.baseurl }}/assets/movement-comparison.mm.png" height="600">

*ပုံ-၁ ။  ။ အကြမ်းမဖက်နှင့် အကြမ်းဖက် လှုပ်ရှားမှု များ၏ အောင်မြင်မှု ရာနှုန်း၊ ၁၉၀၀-၂၀၀၆*

ဒီထက်ပို၍ အားတက်ဖို့ကောင်းသည်မှာ ၎င်း trend သည် အကြမ်းမဖက်လှုပ်ရှားမှုများအတွက် ပို၍ပင် အားကောင်းလာနေပါသည်။

<img src="/{{ site.baseurl }}/assets/success-trend.mm.png" height="300">

*ပုံ-၂ ။  ။ ဆယ်စုနှစ်အလိုက် အောင်မြင်မှု ရာနှုန်း၊ ၁၉၄၀-၂၀၀၆*

> အစွမ်းကုန် ရက်စက်ကြမ်းတမ်းတဲ့ အကြွင်းမဲ့အာဏာရှင် တွေလက်အောက်မှာတောင် အကြမ်းမဖက်လှုပ်ရှားမှုတွေသည် အောင်မြင်မှုမြင့်မားလာပါသည်။

### အရေးကြီးတဲ့ လူထုစွမ်းအား

ဤသို့ အောင်မြင်မှုရာနှုန်းမြင့်ရခြင်းမှာ လူထု၏စွမ်းအား (people power) တွင်ရှိသည်။ ၁၉၀၀-၂၀၀၆ ကာလအတွင်း အာဏာရှင်တွန်းလှန်လှုပ်ရှားမှုများအနက် နိုင်ငံလူဦးရေ၏ ၃.၅% သည် ရေရှည်တွင် တက်တက်ကြွကြွပါဝင်ဆင်နွဲသော နိုင်ငံများ၌ အစဉ်အမြဲ အာဏာရှင်အားဖြုတ်ချနိုင်ခဲ့သည်ကို တွေ့ရှိရသည်။

---

*မြန်မာနိုင်ငံဆိုင်ရာ*

[worldometers.info](https://www.worldometers.info/world-population/myanmar-population/) အရ မြန်မာနိုင်ငံ၏ ၂၀၂၀ စုစုပေါင်းလူဦးရေမှာ ၅၄,၄၀၉,၈၀၀ (၅၄.၄ သန်း) ဖြစ်ပြီး ၎င်း၏ ၃.၅% မှာ ၁,၉၀၄,၃၄၃ (၁.၉ သန်း) ဖြစ်သည်။

> ထို့ကြောင့် မြန်မာနိုင်ငံသား ၁.၉ သန်းအနည်းဆုံးသည် လက်ရှိ အကြမ်းမဖက် လူထုမနာခံမှု လှုပ်ရှားမှုတွင် ရေရှည် တက်တက်ကြွကြွ ပါဝင်ဆင်နွဲ ရန်ဖြစ်သည်။

---

## လူထုမနာခံမှု Civil Disobediance ကာ ဘာလို့ ဒီလောက် ထိရောက်ရသလဲ

Erica Chenoweth ၏လေ့လာထားချက်များအရ -

- လူထူပါဝင်မှု ၃.၅% ထက်မြင့်သော လှုပ်ရှားမှုများအားလုံးသည် အကြမ်းမဖက်လှုပ်ရှားမှုများဖြစ်သည်
- အကြမ်းမဖက်လှုပ်ရှားမှုများသည် အကြမ်းဖက်လှုပ်ရှားမှုများထက် လူထုပါဝင်မှု ၄-ဆ ပိုများသည်
- ထိုသို့ပါဝင်မှုမြင်မားရခြင်းမှာ လူမျိုးမရွေး သက်ရွယ်မရွေး ခွဲခြားခြင်းမရှိပဲ ပါဝင်ရန်လွယ်ကူခြင်းကြောင့်ဖြစ်သည်
- လူထုမနာခံမှု၊ အကြမ်းမဖက် ဆန္ဒပြခြင်းများသည် လူမြင်သာထင်ရှားသောကြောင့်လည်း လူထုပါဝင်မှု ပိုများသည်။
- ထိုသို့လူထုပါဝင်မှုများသောအခါ လုံခြုံရေးတပ်သားများ၊ အရပ်သား bureaucrat များ၊ စီးပွားရေးလုပ်ငန်းရှင်ကြီးများ၊ ပညာရေးနှင့် မီဒီယာ၊ ဘာသာရေးအကြီးအကဲများလည်း သတိထားပါဝင်လာမည်။
- အထူးသဖြင့် အာဏာရှင်၏တပ်များလည်း ပါဝင်လာရန် ရာနှုန်းများလာသည်
  - ဆားဗီးယား၌ လှုပ်ရှားမှုတွင် ဆန္ဒပြသူများအား ပြစ်မိန့်ကို မနာခံခဲ့သော ရဲအရာရှိများရှိခဲ့သည်။
  - ထိုမှ အရာရှိ ၁-ဦးအားမေးမြန်းခဲ့ရာ "ဆန္ဒပြလူစုထဲမှာ ကျွန်တော့်သားတွေသမီးတွေ ပါနေမယ်ဆိုတာ သိလို့ပါ" လို့ဖြေဆိုခဲ့သည်။

---

> လူထု၏ အလုံးအရင်း စွဲမြဲတက်ကြွ ပါဝင်မှုသည် အာဏာရှင်တွန်းလှန်နိုင်ရေးအတွက် မဖြစ်အနေလိုအပ်သည်။

## နည်းဗျူဟာ

- အာဏာရှင်မှ လုံခြုံရေးများ တင်းကြပ်စွာ ချထားပါက -
  - လူထုစုစည်း၍ဆန္ဒမပြပဲ လူစုခွဲ၍ မမျှော်လင့်ထားသောနေရာများတွင် မထင်မှတ်သော အချိန်များ၌ ရုတ်တရက်ဆန္ဒပြသွားရန်၊
- သပိတ်များ၊ သံပုံးတီးခြင်းများ၊ လူထုမနာခံမှုများ၊ လျှပ်စစ်မီးများအား ညှိထား၍ အချိန်တို ၁-ခု ပိတ်ထားခြင်း၊ အစရှိသဖြင့် မပျက်မကွက် လုပ်ဆောင်ပေးကြရန်၊

---

> ထိုသို့ လူထု၏တုန့်ပြန်ချက်များသည် အာဏာရှင်အနေနှင့် နှိမ်နင်းရန် အင်မတန်ခဲယဉ်း၍ နှိမ်နင်းနိုင်ပါကလဲ အင်မတန်မှ အကုန်အကျများသည်။

## လှုပ်ရှားမှု ပြီးဆုံးပြီးနောက်

- အကြမ်းမဖက်လှုပ်ရှားမှုမှ ရရှိသည့် အောင်မြင်မှုများသည် အကြမ်းဖက်လှုပ်ရှားမှုမှ ရရှိသည့် အောင်မြင်မှုများထက် လှုပ်ရှားမှုပြီးနောက် ဒီမိုကရေစီကို အခြေပြုသော အစိုးရတည်ဆောက်နိုင်ရန် ရာနှုန်းပိုများသည်။
- အကြမ်းမဖက်လှုပ်ရှားမှုမှ ရရှိသည့် အောင်မြင်မှုများသည် ပြည်တွင်းစစ်ဖြစ်ရန်လည်း ၁၅% ပိုမိုနည်းသည်။

# နိဂုံး

လူထုမနာခံမှုအား စွဲမြဲတက်ကြွစွာ ဆောင်ရွက်ပါက
    
--> လူထုပါဝင်မှု ရာနှုန်းတိုးတက်လာမည် (၃.၅% +)

--> နိုင်ငံ၏လူထုရာနှုန်းများစွာ အာဏာရှင်နှင့် ပူးပေါင်းဆောင်ရွက်ရန် ငြင်းဆန်မည်

--> အောင်မြင်ရန် ရာနှုန်း အလွန်မြင့်မားမည်
