---
layout:     post
title:      "အကြမ်းမဖက် ဝါဒကသာ နိုင်မှာပါ"
date:       2021-03-02 00:22:00 +0630
categories: [နိုင်ငံတကာ, ဗျူဟာ, မူဘောင်]
---

Facebook ပေါ်မှာ လူထုအနေနဲ့ ခံစစ်ကနေ ထိုးစစ်ဆင် ကစားဖို့ တိုက်တွန်းတာ တွေ့ရပါတယ်။ စစ်အာဏာရှင်က အစွမ်းကုန် ယုတ်မာနေတော့ လူထုက အရမ်းဒေါသထွက် သွေးဆူနေပါပြီ။ ကျွန်တော်ကိုယ်တိုင်လဲ ဒီစစ်အာဏာရှင်ရဲ့ လမ်းပေါ်ကလက်ကိုင်ဒုတ်တွေကို monster truck ၃ စီးလောက်နဲ့ လိုက်ကြိတ်ပစ်ချင်နေတာပါ။ ဒါပေမယ့် အကြမ်းမဖက်ဝါဒကို လုံးဝ ခံယူထားသူအနေနဲ့ ဒါနဲ့ပတ်သက်ပြီး ပြောချင်တာလေး ရှိပါတယ်။ ဆုံးအောင် ဖတ်ပြီးစဉ်းစားကြည့် စေချင်ပါတယ်။ အချက် ၃-ချက် တင်ပြပါမယ်။

---

## အကြမ်းမဖက်လှုပ်ရှားမှု ဆိုတာ ဂန္ဒီ၊ မာတင်လူသာကင်း ဂျူနီယာ အစရှိတဲ့ သူတွေအပြင် နိုင်ငံပေါင်းများစွာမှာ အသုံးပြု အောင်မြင်ခဲ့တဲ့နည်းစနစ်ပါ

မြန်မာပညာတတ် လူကြီးလူလတ်လူငယ်တွေက အကြမ်းမဖက်ဝါဒကို ဘယ်သူကပြောလို့ ဘယ်ဝါကပြောလို့ဆိုတဲ့ ပုဂ္ဂိုလ်စွဲနဲ့ လိုက်နာတာမဟုတ်ပဲ၊ ကမ္ဘာ့သမိုင်းက အထောက်အထားကို ကြည့်ပြီး လိုက်နာနေကြတာဖြစ်ပါတယ်။ ပုဂ္ဂိုလ်စွဲနဲ့ မဆွေးနွေးကြပဲ အထောက်အထားကိုကြည့်ပြီး ဉာဏ်ကို လွှာသုံးနေကြပါတယ်။

---

## အကြမ်းဖက်နဲ့ အကြမ်းမဖက်ဝါဒရဲ့ နှိုင်းယှဉ်ချက်

*အကိုးအကား*

1. [Erica Chenoweth ၏ Why Civil Resistance Works](https://www.youtube.com/watch?v=YJSehRlU34w)
2. [Why Civil Resistance Works အား David Cortright ၏ သုံးသပ်ချက်](https://www.e-ir.info/2013/01/17/review-why-civil-resistance-works/)

### အကြမ်းဖက်

- **၂၆%** သာအောင်မြင်
- တော်လှန်ရေးအောင်မြင်ပြီးနောက် ပြည်တွင်းစစ်ဖြစ်ရန် ရာနှုန်းများ
- ပါဝင်ဆင်နွဲသူ လူထုနည်းပါး
- နိုင်ငံတကာမှ စာနာမှုမရနိုင်၊ လူထုဖက်ရပ်တည်ရန် ခက်ခဲ
- လုံခြုံရေးအဖွဲ့များမှ လူထုဖက်ရပ်တည်ခြင်း လုံးဝမရှိနိုင်

### အကြမ်းမဖက်

- **၅၃%** ထိအောင်မြင်
- တော်လှန်ရေးအောင်မြင်ပြီးနောက် ပြည်တွင်းစစ်ဖြစ်ရန် **၁၅% ပိုမိုနည်းပါး**
- ပါဝင်ဆင်နွဲသူ လူထုအင်အား အဆမတန် မြင့်မားနိုင်
- နိုင်ငံတကာမှ စာနာမှုရရှိပြီး လူထုဖက်ရပ်တည်ရန် ရာနှုန်းပိုများ
- လုံခြုံရေးအဖွဲ့များမှ တချို့ လူထုဖက်ရပ်တည်

---

## ခြေလွန်လက်လွန် ဖြစ်လွယ်သော

နောက်ဆုံးအနေနဲ့တော့ လူဆိုတာ သာမန်လူကနေ ကောက်ကာငင်ကာ အစွန်းရောက် ဖြစ်သွားတာမဟုတ်ပါဘူး။ ဉပမာ မူးယစ်ဆေးစွဲနေတဲ့သူတယောက်ဟာ ဒီနေ့ဆေးလိပ်တောင် မသောက်တတ်ရာကနေ နေ့ချင်းညချင်း ဘိန်းဖြတ်မရအောင် စွဲသွားတာမဟုတ်ပဲ တဖြေးဖြေး တခုပြီးတခု ဆင့်ကဲစမ်းသပ်ရာကနေ အစွန်းရောက်သွားတာပါ။

အကြမ်းဖက်မှုဆိုတာလဲ ဒီလိုဖြစ်တတ်ပါတယ်။ လူက သွေးဆူနေပါပြီ။ အဲ့အချိန်မှာ ဒီနေ့တော့ ငရုပ်သီးမှုန့်နဲ့ပက်၊ နောက် ၂ ရက်နေတော့ ရေနွေးနဲ့ပက်၊ ပြီးတော့ အက်ဆစ်နဲ့ပက်၊ ပြီးတော့ အိမ်လုပ် လက်ပစ်ဗုံးနဲ့ ပစ်ခွဲ၊ အစရှိသဖြင့် တဖြေးဖြေး ခြေလွန်လက်လွန် ဖြစ်တတ်ပါတယ်။

လူတိုင်းက ကိုယ့်ကိုးထိန်းနိုင်တယ်လို့ ထင်ပေမယ့် မိမိဘဝမှာ မလုပ်သင့်မှန်းသိရက်နဲ့ စိတ်လိုက်မာန်ပါ လုပ်ခဲ့မိတာ ဘယ်နှခါရှိခဲ့သလဲ ပြန်စဉ်းစားကြည့်ကြပါ။